<p align="center">
  <img width="400" height="80" src="logo.jpg">
</p>

# Gruppo di lavoro data-driven per l’emergenza covid-19
> Emergenza Covid-19 in Italia

_Un gruppo multidisciplinare di esperti al lavoro per valutare e proporre
soluzioni tecnologiche data-driven per la gestione dell’emergenza sanitaria,
economica e sociale legata alla diffusione del virus SARS-CoV-2._

Prendono il via i lavori della task force istituita dal [Ministro per
l’innovazione tecnologica e la digitalizzazione](https://innovazione.gov.it/)
in accordo con il [Ministero della
Salute](http://www.salute.gov.it/portale/home.html) per **valutare e proporre
soluzioni tecnologiche _data driven_** e affrontare l’emergenza sanitaria,
sociale e economica legata alla diffusione del virus SARS-CoV-2 sul territorio
italiano. La task force è composta da [un contingente multidisciplinare di 74
esperti]({% link _posts/2020-03-31-DM-task-force.md %}), scelti in
collaborazione con il Ministero della Salute, l’[Istituto Superiore di
Sanità](https://www.iss.it/) e l’[Organizzazione Mondiale della
Sanità](https://www.who.int/) e tra componenti direttamente designati
dall'[Autorità  garante della concorrenza e del mercato](https://www.agcm.it/),
dall’[Autorità per le garanzie nelle comunicazioni](https://www.agcom.it/)
e dal [Garante per la protezione dei dati
personali](https://www.garanteprivacy.it/), in base a comprovata esperienza
nelle rispettive discipline di riferimento, che partecipano a titolo gratuito.
Il compito di questo gruppo di lavoro è **individuare e valutare soluzioni
tecnologiche _data driven_** per supportare il Governo e gli altri pubblici
decisori nella definizione di politiche di contenimento del contagio da
Covid-19.

L’idea su cui si basa la task force è che l'innovazione tecnologica e la
digitalizzazione possono dare un contributo significativo attraverso **la
raccolta e l’analisi di dati**, nel rispetto delle normative sulla privacy, per
l’adozione di tutte le misure necessarie a fronteggiare la crisi in atto. Una
corretta gestione e condivisione dei dati può consentire alle istituzioni
pubbliche di assumere le decisioni migliori, progettare le azioni più efficaci
e fornire servizi sempre più rispondenti ai bisogni ed alle necessità di
cittadini ed imprese. Inoltre, l’uso delle tecnologie emergenti (data
analytics, big data, intelligenza artificiale) può contribuire in modo
significativo a contenere il numero di contagi e agevolare **l’adozione
tempestiva delle misure di distanziamento sociale** indispensabili per arginare
la diffusione del virus.


Introduzione
============

Il Paese è chiamato ad affrontare un'importante emergenza sanitaria
dovuta [alla diffusione del Coronavirus
(SARS-CoV-2)](http://www.salute.gov.it/nuovocoronavirus),
dove l'innovazione tecnologica e la digitalizzazione possono dare un
contributo significativo per supportare la raccolta e l'analisi di dati
significativi per l'adozione di tutte le misure necessarie a
fronteggiare la crisi in atto.

Infatti, oggi più che mai risulta evidente come solo una corretta
gestione e condivisione dei dati consente alle istituzioni pubbliche di
assumere le decisioni migliori, progettare le azioni più efficaci e
fornire servizi sempre più rispondenti ai bisogni ed alle necessità di
cittadini ed imprese.

Inoltre, l'uso sistematico delle tecnologie emergenti (data analytics,
big data, intelligenza artificiale) può contribuire in modo
significativo a contenere il numero di contagi ed agevolare l'adozione
tempestiva delle misure di distanziamento sociale indispensabili per
arginare la diffusione del virus.

Per questo motivo si è ritenuto opportuno costituire un Gruppo di lavoro
multidisciplinare che supporti il Governo e gli altri pubblici decisori
nella definizione di politiche di contenimento del contagio da Covid-19
con soluzioni tecnologiche data-driven, individuate all'esito di
un'analisi dei profili giuridici della gestione dei dati connessa
all'emergenza in atto e di uno studio dell'impatto socio-economico sul
sistema Paese di tale situazione emergenziale.

Siamo convinti che la lotta per fermare l\'attuale epidemia di
coronavirus e contrastare gli effetti economici negativi da questa
derivanti, passi necessariamente da un approccio innovativo data-driven
basato su tecnologie Big data analytics e Intelligenza artificiale e per
questo è più che mai necessario approfondire l'analisi e lo studio di
questi strumenti e delle opportunità che possono offrire, anche alla
luce di una ricostruzione comparativa delle soluzioni adottate in altri
ordinamenti, nel contesto UE e extra UE.

Obiettivi 
=========

Il Gruppo di lavoro studia e analizza dati provenienti da
amministrazioni pubbliche e soggetti privati relativi all\'emergenza
epidemiologica da COVID-19, con specifico riferimento all\'ambito
sanitario, epidemiologico e socio-economico relativo alla produzione
industriale italiana.

Il Gruppo valuta le soluzioni tecnologiche di supporto al contenimento
dell'epidemia di covid-19.

Il Gruppo di lavoro svolge attività di studio e analisi, utile a
supportare i decisori pubblici nelle scelte operative e tecnologiche
legate all'emergenza Covid-19.

In particolare, svolge le seguenti attività:

a)  analisi e studio delle problematiche connesse alla raccolta,
    conservazione ed elaborazione dei dati relativi all'emergenza in
    atto sotto il profilo giuridico, economico, sociale, sanitario ed
    ambientale;

b)  analisi e mappatura delle banche dati di interesse per gli scopi del
    Gruppo di Lavoro e dei livelli di interoperabilità esistenti;

c)  analisi e individuazione del quadro normativo di riferimento
    nazionale ed europeo e ricostruzione comparativa delle soluzioni
    adottate in altri ordinamenti, nel contesto UE ed extra UE;

d)  analisi e studio di metodi e strumenti per la progettazione e
    l'attuazione di politiche basate sui dati (data driven) e
    sull'evidenza informativa, sfruttando tecnologie innovative per la
    raccolta e l'interpretazione di grandi volumi di dati (big data).

Sottogruppi
===========

Il Gruppo di lavoro è articolato in 8 sottogruppi che perseguono
autonomamente i seguenti obiettivi specifici in relazione ai diversi
ambiti di competenza. Per ogni sottogruppo è presente la relativa cartella in
questo repository contenente i materiali relativi:

1.  Coordinamento

2.  [Infrastrutture e data collection](sgdl_2_Infrastrutture_Data_Collection)

3.  [Impatto economico](sgdl_3_Impatto_Economico)

4.  [Web Data e impatto socio-economico](sgdl_4_Web_Data_Impatto_Socio_Economico)

5.  [Teleassistenza medica](sgdl_5_Teleassistenza_Medica)

6.  [Tecnologie per il governo dell'emergenza](sgdl_6_Tecnologie_Governo_Emergenza)

7.  [Big Data & AI for policies](sgdl_7_Big_Data_AI_Policies)

8.  [Profili giuridici della gestione dei dati connessa all'emergenza](sgdl_8_Profili_Giuridici_Gestione_Dati_Emergenza)

Ciascun sottogruppo organizza in autonomia le proprie attività,
individuando le forme e le modalità più opportune per la partecipazione
da remoto agli incontri di sottogruppo. Ciascun sottogruppo individua
altresì al proprio interno uno o più rappresentanti che riferiranno
periodicamente sullo stato di avanzamento dei lavori al Coordinatore del
Gruppo di lavoro.

Il Coordinatore del Gruppo di lavoro verifica lo stato di avanzamento
dei lavori di ciascun sottogruppo anche mediante periodici incontri da
tenersi in videoconferenza.

Coordinamento
-------------

#### Obiettivi

-   Coordinare le attività della task force. Questo gruppo assicura che
    specifici temi trasversali ai gruppi siano affrontati in ottica
    collegiale, in base agli obiettivi, alla tempistica e allo stato
    di avanzamento delle attività di ciascuno dei successivi
    sottogruppi.

[Infrastrutture e data collection](sgdl_2_Infrastrutture_Data_Collection)
-------------------------------------------------------------------------


#### Obiettivi

-   Analisi e mappatura delle banche dati di interesse e dei livelli di
    interoperabilità esistenti.

-   Raccolta e consolidamento dei dati necessari allo svolgimento delle
    attività dei Sottogruppi.

-   Messa a sistema e/o l'ottimizzazione dei flussi (in base alle
    diverse realtà regionali) dei dati sanitari e amministrativi
    regionali e la gestione della interoperabilità, per la creazione
    di un ecosistema di scambio digitale con l'applicazione di BigData
    Analytics.

#### Attività 

-   Contattare enti, amministrazioni e privati al fine di attivare lo
    scambio delle informazioni richieste.

-   Predisporre la piattaforma di raccolta dei dati e fornire un punto
    unico di accesso per la consultazione dei dati agli
    analisti/ricercatori.

-   Raccogliere tutte le informazioni e le problematiche riscontrate
    nelle attività del gruppo, in particolare le problematiche
    tecniche e giuridiche per avere accesso ai dati delle
    amministrazioni pubbliche.

-   Coordinare le attività tra i gruppi di lavoro e supportare le
    attività di ricerca sul piano operativo.

-   Fornire consulenza e strumenti tecnologici necessari al GdL per lo
    svolgimento dei lavori.

-   Gestire la comunicazione del GdL, assicurando una corretta
    informazione sulle attività svolte, secondo il principio di
    trasparenza.

[Impatto economico](sgdl_3_Impatto_Economico)
---------------------------------------------

#### Obiettivi

-   Stimare l'impatto dell\'emergenza COVID-19 sulla produzione
    industriale italiana a livello combinato di regione-settore.

-   Stimare gli impatti diretti ed indiretti sulla finanza pubblica.

#### Attività 

-   Usare le tabelle input-output (I/O) regionali a frequenza mensile (o
    alla frequenza più alta disponibile) e fare esperimenti con degli
    shock selezionati ad-hoc (e.g. 5%, 10%, 15%, della produzione
    industriale pres-shock etc.) sia a livello regionale che
    settoriale.

-   Usare serie storiche regionali, che esistono sia a frequenza
    giornaliera (o settimanale) sia a frequenza mensile, per studiare
    le cross-correlazioni con la produzione industriale ed estrarre un
    fattore (componente principale) che possa predire con anticipo gli
    andamenti della produzione industriale a livello regionale.

[Web Data e impatto socio-economico](sgdl_4_Web_Data_Impatto_Socio_Economico)
-----------------------------------------------------------------------------

#### Obiettivi

-   Sviluppo di metodi innovativi e modelli statistici per lo studio
    dell'emergenza Covid19 - impatto economico, sociale, misure di
    contenimento, etc. - sulla base dell'analisi di dati provenienti
    dal web (Facebook, Twitter, Google, Chatbot e altri sistemi
    AI-based, etc.).

-   Analisi e studio di strumenti, metodi, e modelli per l'analisi del
    contagio virale e informativo e relativo impatto socio-economico
    attraverso tecniche di data e network science.

#### Attività

-   Affinamento delle tecniche di analisi della diffusione
    dell'informazione e contagio virale: analisi dei modelli
    epidemiologici e dei modelli di diffusione dell'informazione per
    valutare l'impatto della comunicazione mediatica e social sulla
    gestione della pandemia.

-   Monitoraggio del flusso di informazione e della percezione
    attraverso analisi di flussi economici e dei principali canali di
    comunicazione (principali testate giornalistiche) e social media
    (youtube, twitter, reddit, facebook, google news e google trends)
    sia a livello italiano che globale.

-   Analisi e valutazione delle strategie di comunicazione sottese a
    politiche data-driven e valutazione della loro percezione e del
    loro impatto socio-economico.

-   Monitoraggio dell'impatto socio-economico delle strategie di
    comunicazione/informazione e loro rebound.

-   Monitoraggio di risposta della popolazione ed efficacia delle misure
    di contenimento e distanziamento sociale (in stretta sinergia con
    il team "Big Data & AI for policies") sulla based di Web Data (es.
    Dati riservati Facebook) relativi a mobilità reale, manifestazione
    dei sintomi ed altre attività umane, utili a sviluppare modelli di
    valutazione ex-post dell'efficacia delle misure adottate per il
    contenimento e il distanziamento sociale rispetto alla mitigazione
    dell'epidemia, e modelli predittivi.

[Teleassistenza medica](sgdl_5_Teleassistenza_Medica)
-----------------------------------------------------

#### Obiettivi

-   Individuare possibili soluzioni offerte dalle tecnologie digitali
    per supportare l\'assistenza domiciliare sia in fase di emergenza
    COVID-19 ma anche successivamente per la teleassistenza in
    condizioni di normalità.

#### Attività

-   Selezionare, in base a requisiti - tecnici e operativi -- minimi
    indispensabili, le tecnologie attualmente disponibili per
    supportare l\'assistenza domiciliare sia in fase di emergenza
    COVID-19 (comprendente anche il monitoraggio/controllo
    dell'isolamento) ma anche successivamente per la teleassistenza in
    condizioni di normalità.

[Tecnologie per il governo dell'emergenza](sgdl_6_Tecnologie_Governo_Emergenza)
-------------------------------------------------------------------------------

#### Obiettivi

-   Individuare possibili soluzioni offerte dalle tecnologie digitali
    per la gestione dell\'emergenza e per il contenimento del contagio
    anche alla luce di una ricostruzione comparativa delle soluzioni
    adottate nel contesto UE ed extra UE (UK, Germania, Singapore,
    Cina e Corea del Sud).

#### Attività

-   Individuare tecnologie, e strategie basate sulle tecnologie, per il
    monitoraggio 'attivo' del rischio di contagio tramite tracciamento
    dei contatti (human-detection), finalizzato al contenimento
    dell\'epidemia e alla progressiva ripresa della circolazione
    personale, per consentire il graduale riavvio dell'attività
    economica e sociale.


[Big Data & AI for policies](sgdl_7_Big_Data_AI_Policies)
---------------------------------------------------------

#### Obiettivi

-   Analisi e studio di metodi e strumenti per la progettazione e
    l'attuazione di politiche basate sui dati (data driven) e
    sull'evidenza informativa, sfruttando tecnologie innovative per la
    raccolta e l'interpretazione di grandi volumi di dati (big data).

#### Attività

-   Affinamento dei modelli di diffusione dell'epidemia tenendo conto
    anche dei pattern di mobilità reale: analisi dei dati
    epidemiologici e di Big Data relativi a mobilità reale ed altre
    attività umane, utili a migliorare la precisione dei modelli di
    diffusione per la stima delle curve di contagio, la previsione
    della diffusione geografica del rischio epidemico, dell'impatto
    sulle strutture ospedaliere, etc., su tutto il territorio
    nazionale ed a diverse granularità territoriali e temporali.

-   Monitoraggio dell'efficacia delle misure di contenimento e
    distanziamento sociale: analisi dei dati epidemiologici e di Big
    Data relativi a mobilità reale ed altre attività umane, utili a
    sviluppare modelli di valutazione ex-post dell'efficacia delle
    misure adottate per il contenimento e il distanziamento sociale
    rispetto alla mitigazione dell'epidemia, e modelli di simulazione
    "what-if" per interventi futuri.

-   Monitoraggio della risposta della popolazione alle misure di
    contenimento e distanziamento sociale: Analisi di Big Data
    relativi a mobilità reale ed altre attività umane, utili a
    valutare i comportamenti sociali le dinamiche e le osservanza alle
    disposizioni su tutto il territorio nazionale ed a diverse
    granularità territoriali e temporali. Tale attività contribuirà
    alla analisi degli eventuali dati raccolti dalle applicazioni di
    tracciamento individuale.

-   Supporto alla emergenza ospedaliera: modelli predittivi di AI/ML su
    dati sanitari (anche della terapia intensiva) per evidenziare
    anticipatamente fenomeni di interesse quali diagnosi, priorità nel
    triage e nella terapia, etc. Inoltre, l\'uso del ML nel processo
    di valutazione di farmaci antivirali potrebbe aiutare i medici a
    fare scelte migliori e più rapide tra le diverse opzioni
    terapeutiche.

-   Supporto al refactoring/repurposing di farmaci esistenti: analisi
    dei dati molecolari e proteici per valutare l'impiego di farmaci
    esistenti per contrastare gli effetti del Coronavirus. La
    bioinformatica e le tecnologie di AI possono ridurre il numero
    esponenziale delle combinazioni sulle quali testare i farmaci
    esistenti.

-   Analisi automatica della letteratura e degli articoli scientifici:
    le tecniche di AI per l'analisi del linguaggio naturale possono
    essere utilizzate per facilitare l\'accesso e l'analisi delle
    informazioni della letteratura, come il corpus COVID-19 Open
    Research Dataset (CORD-19) (29.000 articoli accademici per
    COVID-19) recentemente reso disponibile per la comunità
    scientifica.

-   Archivio storico digitale della pandemia: come raccogliere, curare e
    rendere accessibili i Big Data dalle molteplici sorgenti prima,
    durante e dopo l'emergenza epidemica agli scienziati
    interdisciplinari ed ai portatori di interesse, non solo per studi
    socio-economici, ma anche storici o altre discipline affinchè sia
    a disposizione un microscopio sociale di questo difficile periodo.
    Tale archivio, in una ottica open-science sarà un patrimonio
    comune da integrare con le altre iniziative Europee e mondiali che
    nasceranno.

[Profili giuridici della gestione dei dati connessa all'emergenza](sgdl_8_Profili_Giuridici_Gestione_Dati_Emergenza)
--------------------------------------------------------------------------------------------------------------------

#### Obiettivi

-   Analisi e mappatura dei vincoli normativi per l'utilizzazione e la
    condivisione dei dati personali tra soggetti pubblici e tra
    soggetti privati e pubblici.

-   Predisposizione di una strategia di garanzia dei diritti e delle
    libertà fondamentali nella gestione ordinaria ed emergenziale dei
    dati personali.

-   Ricognizione ed analisi delle strategie in atto nei paesi europei e
    verifica degli strumenti compatibili con l'ordinamento nazionale.
